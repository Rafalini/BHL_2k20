# Best Hacking Leqgue 2020

# StayFresh - Aplikacja mobilna ułatwiająca oszczędzanie jedzenia!

### Wprowadzenie
Ile razy zdarzyło wam się kupić coś do jedzenia, potem schować to w lodówce i zapomnieć potem o tym na kilka tygodni?
Codziennie na świecie marnowane są tony żywności, a co za tym idzie wody, energii i paliwa potrzebnego do jej wytworzenia!
Przedstawiamy StayFresh - Aplikację mobilną nadzorującą stan naszych produktów żywnościowych! Dzięki tej aplikacji użytkownik będzie
w stanie dodawać produkty wraz z ich datami ważności, zadaniem aplikacji będzie informowanie użytkownika o produktach
których termin ważności się zbliża lub już upłynął. Dzięki temu oraz wbudowanej funkcjonalności proponowania przepisów,
w których wykorzystywane są konkretne składniki będziemy w stanie mądrzej rozporządzać zakupionymi produktami tak, by nic
się nie zmarnowało!

![image](https://user-images.githubusercontent.com/44322872/98440874-9f836280-20fb-11eb-8034-d26ad6520049.png)

### Stack technologiczny
Aplikacja powstała w języku [Java](https://en.wikipedia.org/wiki/Java_(software_platform)), z wykorzystaniem [Gradle](https://gradle.org/) jako narzędzia do optymalizacji kompilacji. Przy tworzeniu
aplikacji korzystaliśmy z [Android Studio](https://developer.android.com/studio?gclid=CjwKCAiAqJn9BRB0EiwAJ1SztRFOAaN4g2tM7Rei4ALIZypSZWcf5l-31vHLMLSsWFK4CNwAKBAKxRoCaf8QAvD_BwE&gclsrc=aw.ds), dzięki czemu byliśmy w stanie szybko zaprojektować warstwę wizualną aplikacji.
Wykorzystaliśmy Android API 21 (Lollipop 5.0), które pozwoli nam zagwarantować wsparcie dla około 94% urządzeń obecnych
na rynku. 

### Wygoda użytkowania
Aplikacja jest bardzo wygodna w użyciu i posiada intuicyjny dla użytkownika interfejs graficzny. 
Użytkownik nie opuszczając aplikacji ma możliwość wyszukiwania przepisów związanych z konkretnymi
produktami, co z pewnością ułatwi planowanie posiłków.

![image](https://user-images.githubusercontent.com/44322872/98440891-bfb32180-20fb-11eb-9e8b-7c7f37ed8116.png)

### Innowacyjność i potencjał biznesowy
Aplikacja jest innowacyjna, nie ma dostępnej na rynku aplikacji o podobnej funkcjonalności, co rodzi potencjał
rynkowy. Aplikacja posiada potencjał wyrabiania u jej użytkownika dobrych nawyków odnośnie rozporządzania zakupionymi
produktami. Wielu ludzi z pewnością zmaga się z problemem nieumiejętnego gospodarowania żywnością. Dostając do ręki
smartfona z naszą aplikacją te problemy wkrótce będą należały do przeszłości. Użytkownik dba w ten sposób
nie tylko o środowisko, ale również o swoje finanse.

### Potencjał rozwojowy
Aplikacja ma duży potencjał rozwojowy. Przykładami funkcjonalności, które można by w niej jeszcze zaimplementować są:
- Tworzenie listy zakupów dla produktów, które się skończyły.
- Usprawnienie dodawania produktów przez wykorzystanie aparatu w telefonie i narzędzi analizy obrazu oraz uczenia maszynowego.
- Implementacja powiadomień "push", które ułatwią korzystanie z aplikacji wysyłając przypomnienia o zbliżających się terminach przydatności do spożycia.
- Implementacja możliwych modyfikacji wyglądu użytkownika
- Rozbudowanie sugestii potraw o uwzględnianie wielu produktów
