#StayFresh - Aplikacja mobilna ułatwiająca oszczędzanie jedzenia!

##Wprowadzenie
Ile razy zdarzyło wam się kupić coś do jedzenia, potem schować to w lodówce i zapomnieć potem o tym na kilka tygodni?
Codziennie na świecie marnowane są tony żywności, a co za tym idzie wody, energii i paliwa potrzebnego do jej wytworzenia!
Przedstawiamy StayFresh - Aplikację mobilną nadzorującą stan naszych produktów żywnościowych! Dzięki tej aplikacji użytkownik będzie
w stanie dodawać produkty wraz z ich datami ważności, zadaniem aplikacji będzie informowanie użytkownika o produktach
których termin ważności się zbliża lub już upłynął. Dzięki temu oraz wbudowanej funkcjonalności proponowania przepisów,
w których wykorzystywane są konkretne składniki będziemy w stanie mądrzej rozporządzać zakupionymi produktami tak, by nic
się nie zmarnowało!

##Stack technologiczny
Aplikacja powstała w języku Java, z wykorzystaniem Gradle jako narzędzia do optymalizacji kompilacji. Przy tworzeniu
aplikacji korzystaliśmy z Android Studio, dzięki czemu byliśmy w stanie szybko zaprojektować warstwę wizualną aplikacji.
Wykorzystaliśmy Android API 21 (Lollipop 5.0), które pozwoli nam zagwarantować wsparcie dla około 94% urządzeń obecnych
na rynku. 

##Wygoda użytkowania
Aplikacja jest bardzo wygodna w użyciu i posiada intuicyjny dla użytkownika interfejs graficzny. Dzięki implementacji
powiadomień "push" nie wymaga ona od użytkownika, by pamiętał o sprawdzaniu stanu jego produktów żywnościowych,
wysyłając raz dziennie powiadomienie zachęcające do sprawdzenia stanu, bądź informujące o produktach zagrożonych
przeterminowaniem. Użytkownik nie opuszczając aplikacji ma możliwość wyszukiwania przepisów związanych z konkretnymi
produktami, co z pewnością ułatwi planowanie posiłków.

##Innowacyjność i potencjał biznesowy
Aplikacja jest innowacyjna, nie ma dostępnej na rynku aplikacji o podobnej funkcjonalności, co rodzi potencjał
rynkowy. Aplikacja posiada potencjał wyrabiania u jej użytkownika dobrych nawyków odnośnie rozporządzania zakupionymi
produktami. Wielu ludzi z pewnością zmaga się z problemem nieumiejętnego gospodarowania żywnością. Dostając do ręki
smartfona z naszą aplikacją te problemy wkrótce będą należały do przeszłości. Użytkownik dba w ten sposób
nie tylko o środowisko, ale również o swoje finanse.

##Potencjał rozwojowy
Aplikacja ma duży potencjał rozwojowy. Przykładami funkcjonalności, które można by w niej jeszcze zaimplementować są:
- Tworzenie listy zakupów dla produktów, które się skończyły
- Usprawnienie dodawania produktów przez wykorzystanie aparatu w telefonie i narzędzi analizy obrazu oraz uczenia maszynowego
